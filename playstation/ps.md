---
title: playstation
caption: 'Το PlayStation είναι μια κονσόλα βιντεοπαιχνιδιών πέμπτης γενιάς, η οποία κυκλοφόρησε από τη Sony Computer Entertainment στις 3 Δεκεμβρίου του 1994 στην Ιαπωνία, στις 9 Σεπτεμβρίου του 1995 στις ΗΠΑ, στις 29 Σεπτεμβρίου 1995 στην Ευρώπη και στις 15 Νοεμβρίου του 1995 στην Ωκεανία.
Το PlayStation είναι η πρώτη κονσόλα που εξήγαγε 100 εκατομμύρια κομμάτια, εννέα χρόνια και έξι μήνες μετά την αρχική κυκλοφορία του. Το 2000, κυκλοφόρησε ο αντικαταστάτης του PlayStation, ως μια επανασχεδιασμένη slim εκδοχή της κονσόλας, ονόματι PS one.
Τα τελευταία κομμάτια PS one πωλήθηκαν το χειμώνα του 2004-2005, ενώ η κυκλοφορία του διακόπηκε επίσημα το Μάρτιο του 2005, πουλώντας συνολικά 102 εκατομμύρια κομμάτια από την αρχή της κυκλοφορίας του.
Το PlayStation, εκτός από το να παίζει παιχνίδια, έχει τη δυνατότητα να διαβάζει και να παίζει CD μουσικής. Το πρόγραμμα μουσικής μπορεί να αναμιγνύει τη σειρά των τραγουδιών, να δημιουργήσει λίστα εκτέλεσης των κομματιών, να κάνει επανάληψη ενός τραγουδιού ή και όλου του CD. Αυτή η λειτουργία, καθώς και η λειτουργία διαχείρισης της κάρτας μνήμης, μπορούν να χρησιμοποιηθούν απλώς ξεκινώντας την κονσόλα, χωρίς την τοποθέτηση CD.'
name: Χρήστος Λαχανάς
id: Π2018012
---

